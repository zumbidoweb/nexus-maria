---
title: Lefkandi 
color: "#7de36a"
location: "851 700"
categories: ['interview']
---

<Interview intro="No one imagined this disaster. Then, a lot of people came to clean up. And unrelated people, who we only had a “hello”. Very compassionate afterwards and tolerant, because we could operate the store and psychologically. We sat, just like this… We couldn't do anything. We were in denial, really in denial. Our friends and people we know were coming here. And our house was flooded, we live behind the store. A lot of disaster.">
<blockquote>
<p>Το πρωί, ήταν έτσι στεγνά όπως είναι τώρα, ίσα-ίσα που ψιχάλιζε λίγο…Όλο το βράδυ είχε βέβαια κεραυνούς και τέτοια. Το βράδυ είχε ξεκινήσει από πάνω, ακούγαμε κεραυνούς αλλά εδώ καμία σχέση, ο δρόμος ήταν στεγνός, δεν υπήρχε ίχνος.</p>
<p>Ξαφνικά στις εννιά παρά, εγώ είμαι στην παραλία και μάζευα σκουδιάκια και βλέπω να έρχεται το νερό λίγο, σιγά-σιγά, προς στη θάλασσα, να έρχεται, να έρχεται, να έρχεται. Στην αρχή νόμιζα ότι είχε βλώσει κάποιο φράτιο. Περνάει ένας άνθρωπος στο δρόμο και μας λέει, ότι έσπασε το ποτάμι. Δεν μπορούσαμε να φανταστούμε αυτή την καταστροφή που θα επακολουθήσει..</p>
<p>Μέσα σ’ ένα, 20 λεπτό, το νερό πήγε μέχρι το γόνατο. Ε, ξαφνικά, εκεί που συζητούσαμε, άρχισε ο κόσμος να αναστατώνεται και κάνει ένα “πράφ”, και έγινε ο κακός χαμός!</p>
<p>Εδώ πέρα στον μαγαζί άρχισαν να φεύγουν όλα, εδώ είχε και ένα χώρισμα, έφυγε… όλα τα πήρε σβάρνα… Αυτοκίνητα, όλα προς τη θάλασσα μέσα. Θα σας δείξω τη φωτογραφία. Το νερό ήταν εδώ πέρα κοντά…, τόσο…80 πόντους, ένα μέτρο!; Ένα μέτρο, έχω και βίντεο… Κάποιοι λέγανε, το νερό είναι πάνω 1,5 μέτρο. Δρόμος και παραλία είχαν γίνει ένα.</p>
<p>Δεν υπήρχε...όλα λάσπη. Δεν είχαμε και νερό… Για να είχαμε φέρει βυτίο για να καθαρίσουμε. Δεν μπορείς να φανταστείς, αλλιώς να στο λέω…Ήτανε πολύ…δεν μπορώ να στο περιγραψω…ήταν πολύ τραγικό!  Κανάμε δύο μέρες, για να καθαρίσουμε. </p>
<p>Ειλικρινά, εκείνη την ώρα δεν ξέρω με τι άλλο μπορούσε να είχε γίνει, γιατί είχε ορμή, πολύ ορμή! Κουνήθηκαν ψυγεία τεράστια! Μιλάμε, ο μικρός ο γιος μου, μου λέει, μάμα, τι θα πάμε να πνιγούμε; Ερχόταν το νερό. Αλλά στην ουσία, εδώ, στο σημείο, δεν έβρεχε τόσο, ψιχάλιζε. Έβρεχε πάνω και κατέβασε όλο το νερό και έσπασε από δύο μεριές στον κάμπο.</p>
<p>Αύγουστος ήταν, είχε κόσμο, πάνω στη σεζόν. Οι επαγγελματίες καταστράφηκαν. Πάνω στο full της σεζόν… χάλασαν τα πάντα. Όλα, φούσκωσαν. Αποζημιωθήκαμε από την νομαρχία και από το υπουργείο… Ε, εντάξει, οι ζημιές δεν καλήφθηκαν. Εμείς οι επαγγελματίες πήραμε 8.000 ευρώ. Τί να καλύψεις; Και το κέρδος, δηλαδή, που θα δούλευες... Εντάξει, ήταν μια μικρή βοήθεια, σε αυτόν των πανικό. Σχετικά γρήγορα. Εγώ το περίμενα να είναι πολύ χειρότερα, αλλά ευτυχώς ήταν σχετικά γρήγορα. Δηλαδή, αυτό έγινε Αύγουστο μέχρι το τέλος Οκτωβρίου, εμείς τουλάχιστον είχαμε πάρει. </p>
<p>Πάρα πόλος ο κόσμος. Αυτό λέω, πραγματικά, πρέπει να είμαι πολύ καλός άνθρωπος και είχα για τόσο βοήθεια. Εδώ, είχε σκάψει όλη την άμμο, είχε γίνει ολόκληρο φαράγγι. Δηλαδή, να φανταστείς, εγώ προσπαθούσα να μαζέψω τις ξαπλώσεις, όταν βλέπαμε ότι σκάει το νερό, και ξαδέρφη μου, από πάνω το μπαλκόνι μου λέει, έρχεται το ποτάμι, γιατί το είδε, από ψηλά να έχετε φούλ.</p>
<p>Ο άντρας μου είχε πάει να αφήσει πιο πέρα τα αυτοκίνητα, γιατί μας πήρε δύο αυτοκίνητα, το ένα το προλάβαμε και το πήγαμε τέρμα, στην αρχή της παραλίας.</p>
<p>Δεν φανταζόταν κανείς θα γίνει και αυτή η μεγάλη καταστροφή. Μετά, στο μάζεμα ήρθε πολύς κόσμους. Και άσχετος κόσμος, που είχαμε μόνο ένα “γεια”. Πάρα πολύ συμπονετικός μετά και ανεκτικός, γιατί μετά μέχρι να λειτουργήσουμε ξανά και το μαγαζί και ψυχολογικά. Καθόμασταν, έτσι…Δεν μπορούσαμε να κάνουμε τίποτα. Είμασταν σε άρνηση, πραγματικά σε άρνηση. Ερχόντουσαν οι φίλοι μας και οι γνωστοί μας και μαζεύτηκε όλο. Και το σπίτι μας πλημήτησε, μένουμε πίσω από το μαγαζί. Πολύ καταστροφή. </p>
<p>Στον Μπούρτζι, ήταν κάτι παιδιά που πήγαιναν και βοηθούσαν για πολύ καιρό. Σίγουρα, οι σύλλογοι θα είχαν μαζέψει κάποια άτομα. Εδώ δεν ήταν τόσο χάλια. Δηλαδή, εδώ πέρα ο καθένας με τους γνωστούς, εθελοντικά από μόνοι τους. Ο δήμος, τίποτα. Μες στις λάσπες, σκουπίδια, κουνούπια…είχαμε πάρει με τον ανιψιό μου, με ένα φορτηγό και τα πετάξαμε μόνο μας. Λάσπες, κουνούπια... Και νερό δεν είχαμε, κανά δυο τρεις μέρες… .</p>
<p>Κάνουν αντιπλημμυρικά έργα, πόσα χρόνια τώρα… Με το που πιάνει η βροχή, ειδικά τον πρώτο καιρό, δε το συζητώ, μετακινούμε τα αυτοκίνητα. Είμαστε όλοι έτσι, στην τσίτα. Και ακόμα και τώρα δηλαδή…</p>
</blockquote>
</Interview>




<Interview intro="I asked, what happened to this bridge, guys? They said the river took it. The river doesn't take an iron bridge! No matter what... I asked again, they said the bridge fell down, got covered in mud and other stuff and stayed there, buried. Why they had to leave the bridge there? This bridge is historic, it had to be rebuilt. It stayed there.">
<blockquote>
<p><span>Λοιπό, ξυπνήσαμε ένα πρωί με κάτι βουητά, ξερω ‘γω, τι γίνεται, πόλεμος, ελικόπτερα. Περνάγανε από πάνω…εμείς δε μένουμε, μένουμε στο Βασιλικό. Σηκωθήκαμε, γιατί ήταν πρωί-πρωί, βγήκαμε έξω, ε, βλέπουμε ελικόπτερα, ρε, τι έγινε… Εντωμεταξύ, ξέραμε ό,τι έγινε τη νύχτα, κατακλυσμό. Τί έγινε…; Βγαίνουμε έξω από το σπίτι, που φαίνεται ένα σημείο του εμπορικού, από εκεί πλευρά, εκεί που εκβάλλει ο Λίλας. Και είδαμε θολούρα, από εκεί, άντε τώρα, έχουν πλημμυρίσει τα πάντα, γιατί είχε ξαναγίνει το 2009, αλλά ήταν μικρότερης κλίμακας τότε. Τώρα, παρασύρθηκαν από μια μάντρα που είχε φορτηγά και μηχανήματα εκσκαφής και τέτοια, παρασύρθηκαν, φτάσανε σε ένα μέρος εδώ από κάτω και έκλεισε το ποτάμι τελείως. Έκλεισε το ποτάμι τελείως και όλα τα νερά γυρίσανε προς τα ΄δώ. Δηλαδή, εδώ ο δρόμος, αυτός εδώ, είχε 50 με 60 εκατοστά νερό. Αυτοκίνητα που ήταν εδώ παρκαρισμένα, τα πήρε όλα. Εντάξει, δε βρεθήκαν στη θάλασσα αλλά μεταξύ τους… Από εκεί, που σου λέω, τα ελικόπτερα παίρνανε ανθρώπους από τα σπίτια, γιατί μερικά σπίτια, από ό,τι μάθαμε, ήταν πολύ μέσα στο ρεύμα. Όχι στο ρέμα, στο ρεύμα. Είχε ορμή το ποτάμι. </span></p><p><span>Ε, λοιπόν, εδώ ήρθαν τα νερά από τον άλλο δρόμο, μέχρι και από τον άλλο δρόμο, που είναι λίγο πολύ δύσκολο για να βλέπεις νερό εκεί πέρα να τρέσεις. Από εδώ μέχρι όλη η παραλία, κάτω μέχρι γύρω από εκεί, δεν είχε μείνει τίποτα. Άμμο δεν έβρισκες ούτε για μια χούφτα, γιατί την είχε πάρει όλη η παραλία μέσα. Ε, ό,τι βρήκε εδώ τα παρέσυρε, δεν έμεινε τίποτα. </span></p><p><span>Ήρθανε μηχανήματα, να τα μαζευτήκανε όσα αυτοκίνητα όσα μπορούσαν να μαζευτούν.  Ξεκινήσανε κάποια πράγματα από τους κατοίκους, αλλά άμεσα, δηλαδή, την μία μέρα έγινε αυτό και την άλλη μέρα είχανε ξεκινήσει οι καθαρισμοί, όλα αυτά, οι μετακινήσεις για τα αυτοκίνητα κλπ. Δηλαδή δεν καθυστέρησαν, ήρθαν την άλλη μέρα. Δεν ξέρανε κατευθείαν πού να πάνε. Δεν ξέρανε πού να πάνε. Από εδώ, όλοι γύρω-γύρω εκεί, σαν να το βρεις στο χάρτη, μέχρι εκεί στο Μπούρτζι. Είναι μετά το ποτάμι.</span></p><p><span>Από εκεί και μετά γίνανε και κάτι καταστροφές σε κτίρια, σε υποδομές και αυτά. Δηλαδή, το μισό γήπεδο του Βασιλικού έφυγε.Ένα γυμναστήριο που έχουμε εδώ, μετά τη γέφυρα, όπως βλέπουμε στα αριστερά, πλημμύρισε όλο, βγήκε 50% ακατάλληλο. Δηλαδή, όχι τα κτίρια, ότι είχε μέσα το μπάσκετ…</span></p><p><span>Και μετά καθαρίστηκαν όλοι οι δρόμοι. Η γέφυρα των Φύλλων που καταστράφηκε, δίπλα είχε μία παλιά γέφυρα, σιδερένια, που περνάγανε, πριν γίνει η καινούργια, από εκεί όλα τα κάρα και αυτά... Αυτή εξαφανίστηκε η γέφυρα, ούτε την ξαναφτιάξανε. Εγώ ρώτησα, τί έγινε ρε παιδιά αυτή η γέφυρα; Λέει, την πήρε το ποτάμι. Δεν την παίρνει το ποτάμι σιδερένια γέφυρα! Όπως και να το κάνεις... Ξαναρώτησα, λέει ότι έπεσε η γέφυρα κάτω, μουλώθηκε από τα μπάζα και τέτοια και έμεινε εκεί, θαμμένη.  Και έπρεπε τώρα να την αφήσουν εκεί τη γέφυρα; Αυτή η γέφυρα είναι ιστορική, έπρεπε να ξαναστηθεί. Έμεινε εκεί.</span></p><p><span>Τέλος πάντων, μετά αρχίσανε εδώ πέρα, κουβαλάγανε άμμο από το ποτάμι, από τα πάνω μέρη που είχε καθαρίσει. Δεν υπήρχε καθόλου άμμος.Γινόταν αποστράγγιση από πίσω.  Μέσα στα περιφραγμένα είχαν έρθει μπάζα, φύλλα, κλαδιά, διάφορα και είχαν είχαν κλείσει τα συρματοπλέγματα. Και τα νερά συγκρατιόντουσαν μέσα για μέρες. Πυροσβεστικοί, αστυνομίες, λιμενικό, από εκεί ψάχνανε μήπως βρουν τίποτα, γιατί… δεν ξέρανε τις πρώτες μέρες τι γινόταν ακριβώς.  Εκτός από τα ζώα, δεν είχαν αναφερθεί, πώς το λένε, που δεν τους βρίσκουμε, αγνώμενοι… </span></p><p><span>Θα έρθουν και χειρότερα.. Αυτό το πράμα, εδώ η παραλία, ήταν κρανίου τόπος.</span></p>
</blockquote>
</Interview>


<Interview intro="It was the 9th of August , the customers left. The season was gone, gone…The sea was ruined. People couldn't swim. The sea was murky. The mud... Very bad. And such a strong stream!">
<blockquote>
 <p>Ηταν κάπος από παλιά, έφτιαχνε κάτω ένα σπίτι, ένα σπίτι. Και του λέγει, ο Αχιλλέας,  άμα ακούσεις καμιά φορά τη βοή του ποταμού, μάζεψτα και φύγε, έτσι έγινε… Βούιζε, βουιζε, βουιζε. Δεν προλάβαμε τίποτα, μέχρι να μας πάρουν τηλέφωνο  ότι έρχεται ο ποταμός, είχαμε πλημμυρίσει. Μέσα σε ένα λεπτό, όλος ο χείμαρρος κάτω. </p>
<p>Ήταν 9 Αυγούστου, οι πελάτες είχαν κατεβεί κάτω.  Η Σεζόν πάει, χάθηκε. Η Σεζόν χάθηκε, γιατί χάλασε η θάλασσα. Δεν μπορούσε ο κόσμος να κάνει μπάνιο. Η θάλασσα ήταν θολή. Η λάσπη… Πολύ χάλια. Και τέτοια ορμή! Να φανταστείτε ότι κατεβάσει μπουκάλες υγραερίου. Βάλαμε το προσωπικό… τόσο λάσπη, με τα καρότσια τη βγάλαμε. </p>
<p>Αποζημιώσε το κράτος, σχετικά γρήγορα. Βγήκαν οι υπηρεσίες έξω, εκαναν καταμέτρηση των ζημιών και όλα καλά πήγανε.</p>
<p>Τα αυτοκίνητα εδώ στους κάθετους δρόμους, κανένα δε λειτούργησε με το νερό… Χαθήκανε πέντε έξι άτομα, εδω στην περιφέρεια. Στον Μπούρτσι ήταν χειρότερα. Να πάτε λιγακι.Ένας εβδομηντάρης τον πήρε ο γιος με τη μηχανή για να τον σώσει, τον έβαλε στην καρότσα και έπεσε από πάνω και τον πήγε κατευθείαν στη θάλασσα μετά.</p>
</blockquote>
</Interview>

